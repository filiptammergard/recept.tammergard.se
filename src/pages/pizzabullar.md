---
layout: ../layouts/RecipeLayout.astro
title: Pizzabullar
description: Dessa serverade vi till fika efter vår vigsel.
minutes: 45
---

## Ingredienser (25 st)

**Deg**

- 5 dl ljummet vatten
- 3 msk olivolja
- 50 g jäst
- 2 tsk salt
- 1 msk socker
- 11 dl specialvetemjöl
- 2 dl grovt rågmjöl

**Fyllning**

- 1/2 dl tomatpuré
- 2 dl vatten
- 1/2 msk oregano
- 1/2 msk basilika
- 1 liten lök
- 1 msk olja
- 1 msk socker
- 1/2 tsk salt
- 1 krm svartpeppar eller en knivsudd chilipeppar
- 1 dl hackade soltorkade tomater i olja
- 1 dl svarta och/eller gröna oliver, utan kärna

## Tillagning

- **Deg**: Blanda det ljumma vattnet med olja, jäst, salt och socker. Rör om
  tills jästen löst sig och rör i rågmjölet.
- Arbeta in 10 deciliter av vetemjölet och knåda länge. Gärna 10 minuter med
  maskin. Låt jäsa till dubbel storlek (30-45 minuter beroende på vilken
  temperatur luften runt degen har).
- **Fyllning**:Hacka de soltorkade tomaterna fint.
- Skala och hacka löken fint. Fräs den mjuk i lite matolja.
- Koka upp 2 deciliter vatten och blanda i tomatpurén och resten av
  ingredienserna. Rör även i de soltorkade tomaterna och låt koka ihop några
  minuter till en tjock sås.
- Stjälp upp degen på bakbordet. Knåda den så att luften går ur och dela i två
  bitar. Kavla ut till var sin rektangel, stor som en bakplåt ungefär. Bred på
  fyllningen. Pensla lite vatten på ena långsidan, detta kommer att fungera som
  lim när du rullar ihop degen. Rulla ihop degen som en rulltårta.
- Dela varje rulle i 2 till 3 centimeter breda skivor. Lägg dem på bakplåt med
  bakplåtspapper. Grädda i 225°C mitt i ugnen i 10-12 minuter.
