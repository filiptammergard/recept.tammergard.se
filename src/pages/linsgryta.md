---
layout: ../layouts/Recipe.astro
title: Linsgryta
description:
  En perfekt kylskåpsrensningsrätt för den som oftast har linser och krossade
  tomater hemma. Det går bra att byta ut till exempel rotfrukterna och
  kidneybönorna mot majs, paprika eller i stort sett vad som helst som skulle
  behöva användas  i skafferiet eller kylskåpet. Denna rätt funkar bra till
  många olika typer av kolhydrater. Riktigt gott till ris!
minutes: 45
---

## Ingredienser (4 portioner)

- 1 morot (ca 75 g)
- 1 gul lök
- lite vitkål eller annan rotfrukt
- olja
- 1 grönsaksbuljongtärning
- 2 dl röda linser
- 5 dl vatten
- 400 g burk krossade tomater
- 400 g kidneybönor
- 2 vitlöksklyftor
- ev 1/2 msk rödvinsvinäger
- 2 tsk paprikapulver
- 1 tsk timjan
- 1 tsk basilika
- 1 tsk salt

## Tillagning

1. Skala och riv morötterna grovt. Skala och hacka löken. Strimla vitkålen. Fräs
   morötter, lök och vitkål i olja.
1. Tillsätt grönsaksbuljongtärning, sköljda linser, vatten, krossade tomater och
   kidneybönor.
1. Låt koka i 10-15 minuter under lock eller tills linserna är färdiga.
1. Tillsätt pressad vitlök, rödvinsvinäger och kryddor.
1. Serveras med ris eller pasta eller liknande.
