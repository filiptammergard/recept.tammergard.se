---
layout: ../layouts/RecipeLayout.astro
title: Frallor grundrecept
description: Från Martins Johanssons bok Ett recept, hundra bröd, som bara innehåller ett enda recept som kan varieras för att göra en massa olika sorters bröd. Sommaren 2025 lånade jag den boken och bakade frallor varje morgon medan vi var på Gotland några veckor. Jag varierade frallorna något varje dag för att få lit e känsla kring hur smak, konsistens och utseende varierar när man har olika sorters mjöl eller andra små justeringar.
minutes: 60
source: https://www.sverigesradio.se/avsnitt/ett-recept-till-alla-mojliga-brod
---

## Ingredienser (16 frallor)

- 1/2 tsk jäst, ungefär stor som en kikärta
- 5 dl vatten
- 10 dl vetemjöl (ungefär 620 g), går fint att bland olika mjölsorter
- 2 tsk salt

## Tillagning

1. Smula ner jästen i en bunke. Tillsätt vatten, mjöl och salt och blanda till en lös deg med en slickepott.
1. Täck bunken med lock eller plastfolie och låt jäsa över natten (eller ca 8 timmar) i rumstemperatur.
1. Skrapa ut degen på ett mjölat bakbord med en slickepott. Dra ut degen till en kvadrat. Vik sedan in de fyra kanterna mot mitten. Vänd degen så att skarven hamnar neråt. Platta till degen lite.
1. Sätt ugnen på 250 grader. Låt degen jäsa tills den har ökat i storlek, ungefär 30–60 minuter.
1. Strö lite mjöl på degen och lossa den från bänken med en mjölad degskrapa. Dela degen i fyra remsor. Dela varje remsa till fyra frallor och lägg frallorna på en plåt med bakplåtspapper.
1. Om du vill ha frön på frallorna: Pensla med vatten och strö på fröna.
1. Grädda frallorna i 12–15 minuter tills de har fått fin färg.
