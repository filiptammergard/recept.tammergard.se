---
setup: |
  import Layout from '../layouts/Recipe.astro'
title: Frukostfrallor
description: Goda frukostfrallor som är smidiga att göra. Man sätter bara en enkel deg på kvällen och bakar ut dem i ett nafs på morgonen.
categories:
  - bröd
minutes: 60
---

## Ingredienser (8 små frallor)

- 4 dl vatten
- 2 tsk (10 g) jäst
- 9 dl (540 g) rågsikt
- 1 1/2 tsk salt
- 1 msk honung

## Tillagning

1. På kvällen - Rör ut jästen i vattnet i en bunke och blanda ner resten av ingredienserna. Rör bara tills allt har blandats ordentligt. Täck bunken med plast och ställ den i kylen över natten.
1. På morgonen - Häll ut degen på ett mjölat bakbord. Dra ut degen till en lång rektangel, ungefär 10x40 cm. Vik sedan ihop rektangeln på längden.
1. Pensla på lite vatten, strö på solrosfrön och lite mjöl.
1. Sätt ugnen på 275°C och låt degen vila medan ugnen blir varm. Låt en plåt stå i ugnen under tiden.
1. Ta ut plåten ur ugnen och ställ den på spisen. Dela degen i små bitar med en bakspade eller stekspade och lägg bitarna på den heta plåten. Eftersom plåten är varm kommer bröden inte fastna, men om man vill kan man ändå lägga ett bakplåtspapper emellan.
1. Sätt in i ugnen och grädda tills bröden har fått fin färg, ungefär 15 min. Låt bröden svalna på ett galler.
